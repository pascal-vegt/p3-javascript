Winkelmand input
Branch
In je 'p2-javascript' maak je een nieuwe map aan genaamd 'opdracht_2, hierin plaats je de bestanden voor deze opdracht.
Gebruik nog steeds de branch arrays
In opdracht 1 heb je handmatig een array met producten gemaakt. Dit is goed om te oefenen, maar als je producten wilt toevoegen in je winkelmand is het beter als de gebruiker zelf bepaalt welke producten er in komen. Een gebruiker kan via een input invullen welk product ze willen en door op de knop te klikken wordt het toegevoegd aan hun winkelmand.

Stap 1:
In je HTML voeg je een paragraaf tag, input en button "voeg product toe" toe.

Stap 2:
Maak een variabel genaamd "output" en sla hier je paragraaf element in op (iets met getElementById?)

Maak nog een variabel genaamd "input" en sla hier je input element in op.

Stap 3:
Maak een lege array aan genaamd "shop".

Stap 4:
Maak een functie genaamd "add_product" en koppel deze aan je button in je HTML.

Stap 5:
In je functie schrijf je de volgende code:

Haal de waarde van je input op (de waarde is wat je typt in je input), dit sla je op in een variabel genaamd "product".

Voeg nu de variabele product toe aan je array (in de vorige opdracht heb je geleerd hoe je iets toevoegt in je array)

Toon nu je array op het scherm

Uitkomst: type in je input veld een product, klik op de knop, als alles werkt verschijnt het product op het scherm.

 